# -*- mode: mandoku-view; -*-
#+TITLE: 王子安集
#+DATE: 2015-09-11 07:44:30.141181
#+PROPERTY: ID KR4c0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0428-004王子安集-卷第四.
<pb:KR4c0003_SBCK_004-1a>¶
王子安集巻之四¶
　　　　　　　唐龍門王　勃子安著¶
　　　　　　　明閩漳張　爕紹和纂¶
　序¶
　　續書序¶
序曰書以記言其來尚矣越在三代左史職之¶
百官以理萬人以察揚于王庭用實大焉茍非¶
可以爕理情性平章邦國敷彞倫而叙要道察¶
時變而經王猷樹皇極之綱維資生靈之視聼¶
<pb:KR4c0003_SBCK_004-1b>¶
皆可畧也昔者仲尼之述書也將以究事業之¶
通而正性命之理故曰吾欲托之空言不如附¶
之行事道徳仁義於是乎明刑政禮樂於是乎¶
出非先王之徳行不敢傳非先王之法言不敢¶
道紀千數百歳斷自唐虞迄于周漢風流所存¶
百篇而已以此見聖人言約理舉神明不勞而¶
體時務之撰矣故能法象天地同符易簡借前¶
箸於筌蹄驅後主於&KR0100;物密而顯宏而奧乆而¶
彌新用而不竭非古之聰明聖智&KR0007;覧博逹孰¶
<pb:KR4c0003_SBCK_004-2a>¶
能為此哉孔安國曰帝王之制坦然明白可舉¶
而行嗟乎其言甚大可使南面稱聖人之後矣¶
自時以降史述陵遲人自為家摽指失中陳事¶
亂而無當制理參而不一繇是大典散而人文¶
乖是非繁而取舍謬與夫古先哲人制述之意¶
不其疎乎我先君文中子實秉&KR0790;懿生於隋末¶
覩後作之違方憂異端之害正乃喟然曰宣尼¶
既没文不在兹乎遂約大義刪舊章續書為三¶
百六十篇考偽亂而修元經正禮樂以旌後王¶
<pb:KR4c0003_SBCK_004-2b>¶
之失述易讃以申先師之㫖經始漢魏迄于有¶
晋擇其典物宜於教者續書為百二十篇而廣¶
大悉備嗟乎賢聖之述豈多為哉噫亦足垂訓¶
作則冒天下之道如斯而已矣當時門人百千¶
數董薛之徒竝受其義遭代喪亂未行于時歷¶
年永乆稍見殘缺貞觀中大原府君考諸六經¶
之目則亾其小序其有録而無篇者又十六焉¶
嗚呼兹不可復見矣家君欽若丕烈圖終休緒¶
乃例六經次禮樂敘中説明易讃永惟保守前¶
<pb:KR4c0003_SBCK_004-3a>¶
訓大克敷遺後人勃兄弟五六冠者童子六七¶
祇祇怡怡講問伏漸之日乆矣躬奉成訓家傳¶
異聞猶恐不得門而入才之不逮至逺也是用¶
厲精激憤宵吟晝詠庶幾乎學而知之者其修¶
身慎行恐辱先也豈聲禄是狥前人之不繼是¶
懼間者承命為百二十篇作序而兼當補修其¶
闕爰考衆籍共參奧㫖泉源浩然㒺識攸濟嗚¶
呼小子何敢以當之也其盡心力乎始自總章¶
二年洎乎咸亨五年刋寫文就定成百二十篇¶
<pb:KR4c0003_SBCK_004-3b>¶
¶
勒成二十五巻昔者文中子曰漢魏之禮樂未¶
足稱其書不可廢也尚有近古之對議存焉制¶
詔册則幾乎典誥矣後之逹晤者將有得於斯¶
文乎于時龍集閹茂勉踵前修在大唐御天下¶
之五十七祀也¶
<pb:KR4c0003_SBCK_004-4a>¶
　　黃帝八十一難經序¶
黄帝八十一難經是醫經之秘録也昔者岐伯¶
以授黃帝黃帝歷九師以授伊尹伊尹以授湯¶
湯歷六師以授太公太公授文王文王歷九師¶
以授醫和醫和歷六師以授秦越人秦越人始¶
定立章句歷九師以授&KR0160;陀&KR0160;陀歷六師以授¶
黃公黃公以授曹夫子夫子諱元字真道自云¶
京兆人也葢授黃公之術洞明醫道至能遙望¶
氣色徹視腑臓洗腸刳胸之術往往行焉浮沉¶
<pb:KR4c0003_SBCK_004-4b>¶
人間莫有知者勃養於慈父之手每承過庭之¶
訓曰人子不知醫古人以為不孝因竊求良師¶
隂訪其道以大唐龍朔元年歲次庚申冬至後¶
甲子予遇夫子於長安撫勃曰無欲也勃再拜¶
稽首遂歸心焉雖父伯兄弟不能知也葢授周¶
易章句及黃帝素問難經乃知三才六甲之事¶
明堂玉匱之數十五月而畢將别謂勃曰隂陽¶
之道不可妄宣也針石之道不可妄傳也無猖¶
狂以自彰當隂沉以自㴱也勃受命伏習五年¶
<pb:KR4c0003_SBCK_004-5a>¶
于兹矣有升堂覩奧之心焉近復鑚仰太虗&KR0730;¶
引元氣覺滓穢都絶精明相保方欲坐守神仙¶
棄置流俗噫蒼生可以救耶斯文可以存耶昔¶
太上有立徳其次有立功其次有立言非以狥¶
名也將以濟人也謹録師訓編附聖經庻將來¶
君子有以得其用心也¶
<pb:KR4c0003_SBCK_004-5b>¶
<pb:KR4c0003_SBCK_004-5b>¶
　　四分律宗記序¶
昔在調御利見迦維光宅浄都撫臨法界抑揚¶
垢路之業以疆理情田闡導毗尼之藏以隄防¶
性海二邊雲徹方知寳相之尊十刹風行乃識¶
真如之貴將使龍象緇服維明克允鶖鷺&KR0007;明¶
有恥且格五篇垂範豈同訓夏之科七聚分宗¶
寜比歌虞之制功存離欲道在降魔仙苑創基¶
因善果以調物提河滅跡憑浄戒以為師誠拯¶
溺之舟航而禦黠之銜䇿者矣故能莊嚴百福¶
<pb:KR4c0003_SBCK_004-6a>¶
粉繪三身摧憍慢山㧞生&KR0174;樹覆簣菩薩之道¶
濫觴正覺之源除惑箭而斷愛枝銷恚刀而解¶
疑網自銀棺掩耀金梜殊珍五師煙騰四分雲¶
譎波離&KR0790;㫖明而更明飲光妙跡盛而愈盛其¶
後卑摩覃思猶沉赤水之輝惠逺研精尚玷&KR0007;¶
巖之彩遂使瓊編浩汗利渉迷於要津瑤軸紛¶
綸登髙暗於飛陛熟習者博而寡用志學者勞¶
而少功七衆所以遲廻八部繇其太息丕應㝠¶
發&KR0790;感潛融爰挺異才式扶象訓有西京太原¶
<pb:KR4c0003_SBCK_004-6b>¶
寺索律師俗姓范氏其先南陽人也殷霸洪&KR0332;¶
周藩茂族八鸞與四牡競馳紫繪與青蝸疊照¶
六軍卿胄績著於鍾&KR0156;三傳儒門業流於訓詁¶
律師沖&KR0109;霞映峻&KR0560;霜淒筠抱顯於髫齡蘭芬¶
凝於丱齒繇是糠粃禮樂錙銖名教以堯舜為¶
塵勞以周孔為桎梏爰依白法遂托&KR0007;徒探鷲¶
嶺之微言得龍宫之秘藏咸亨之祀椒房諒隂¶
捨槐里而構竹園因金穴而開銀地伽藍肇建¶
號曰太原明陽所及咸收時望自價隆康㑹譽¶
<pb:KR4c0003_SBCK_004-7a>¶
重摩騰竺法猷之苦節支道林之逺致將何以¶
發明禪宇光應綸言律師乃以道衆羽儀釋門¶
棟幹粤自&KR0042;濟來遊太原經行徳人於斯為盛¶
既而懼六和之紊緒悼三聚之乖宗稽法令之¶
遺文討惠猷之舊業網羅近䕶吞含覺明原始¶
要終探賾索隠芟夷疣贅剪截駢枝&KR0053;絶代之¶
精微詰往聖之紕繆葭灰屢變槐燧驟遷開遮¶
持犯之異同廢立止作之輕重故以&KR1308;象牙之¶
扇窮貝葉之圖鑚研刋削五載而就名曰開四¶
<pb:KR4c0003_SBCK_004-7b>¶
分律宗記凡十巻三十七萬六百三十言律師¶
又以為仲尼述易申妙典於繫辭元凱談經託¶
餘文於釋例爰因多暇更輯舊章牢籠秘密之¶
宗發揮沉鬱之㫖名曰開四分律宗拾遺鈔凡¶
十巻四十萬餘言所以禆助三明抑揚四&KR0618;&KR0042;¶
八正之道成一家之言庶使衆善雷奔羣疑霧¶
歛照歡戚之兩鏡蕩欣憂之二瓶憑此戒田方¶
躋定境豈直功周沙甸道制鐵圍而已哉弟子¶
才非&KR0007;度識劣真長本乏淩雲之詞虗荷彌天¶
<pb:KR4c0003_SBCK_004-8a>¶
之眷揄揚盛烈顧孫綽而多慚歸依勝侶仰郗¶
愔而自朂輙牽庸陋輕序徳音豈比夫公理昌¶
言資繆實之引太沖作賦假士安之談葢所謂¶
觀博而識班聞樂而竊抃者矣故曰四分律宗¶
記序¶
<pb:KR4c0003_SBCK_004-8b>¶
　　入蜀紀行詩序¶
總章二年五月癸卯余自常安觀景物于蜀遂¶
出褒斜之隘道抵岷峨之絶徑超&KR0007;谿歷翠阜¶
迨彌月而臻焉若乃採江山之俊勢觀天地之¶
竒作丹壑爭流青峰雜起陵濤鼓怒以伏注天¶
壁嵯峨而横立亦宇宙之絶觀者也雖莊周詫¶
呂梁之險韓侯怯孟門之峻曾何足云葢登培¶
塿者起衡霍之心游涓澮者發江湖之思况乎¶
躬覧勝事足踐靈區煙霞為朝夕之資風月得¶
<pb:KR4c0003_SBCK_004-9a>¶
林泉之助嗟乎山川之感召多矣余能無情哉¶
爰成文律用宣行唱編為三十首投諸好事焉¶
<pb:KR4c0003_SBCK_004-9b>¶
　　三月上巳祓禊序¶
觀夫天下四方以宇宙爲城池人生百年用林¶
泉爲窟宅雖朝野殊致出處異途莫不擁冠葢¶
於煙霞披薜蘿於山水况乎山隂舊地王逸少¶
之池亭永興新交許玄度之風月琴臺寥落猶¶
停隠遯之賓釀渚荒涼尚遏逄迎之客仙舟溶¶
&KR1192;若海上之槎來羽葢參差似&KR0537;東之鶴舉或¶
昻騏驥或泛飛鳬俱安名利之塲各得逍遥之¶
地而上屬無爲之道下棲玄邈之風永淳二年¶
<pb:KR4c0003_SBCK_004-10a>¶
暮春三月遲遲風景出没&KR0442;於郊原片片仙雲¶
逺近生於林薄雜花爭發非止桃蹊羣鳥亂飛¶
有踰鸚谷王孫春草處處爭鮮仲阮芳園家家¶
竝翠於是&KR0157;㫖酒列芳筵先祓禊於長洲却申¶
交於促席良談吐玉長江與斜漢爭流清歌遶¶
梁白雲將紅塵竝落他鄉易感增悽愴於兹辰¶
羇客何情更歡娯於此日加以今之視昔已非¶
昔日之歡後之視今亦是今時之㑹人之情也¶
能不應乎且題姓字以表&KR0109;懷使夫㑹稽竹箭¶
<pb:KR4c0003_SBCK_004-10b>¶
則推我於東南崑阜琳琅亦歸予於西北¶
<pb:KR4c0003_SBCK_004-11a>¶
<pb:KR4c0003_SBCK_004-12a>¶
　　守歲序¶
歲月易盡光隂難駐春秋冬夏錯四序之涼炎¶
甲乙丙丁紀三朝之曆數十二月之隂氣玉律¶
窮年一萬歲之休禎金觴獻壽賁鼓雷動煙火¶
星流&KR3624;子黄童統鈎陳而驅赤疫諸王等集陳¶
玉帛而朝諸侯京兆天中竦樓臺而徹漢長安¶
路上亂車馬而飛塵王丞相之登臨行將在目¶
戴侍中之重席忽爾明朝槐火滅而寒氣消蘆¶
灰用而春風起魚鱗布葉爛五色而翻光鳯腦¶
<pb:KR4c0003_SBCK_004-12b>¶
吐花燦百枝而引照悲夫年&KR0160;將晚志事寥落¶
公孫&KR0042;之甲第天子未知王仲宣之文章公卿¶
不識&KR0863;他鄉之風景憶故里之琴歌柏葉為銘¶
影泛新年之酒椒花入頌先開獻歲之詞作者¶
七人同為六韻¶
<pb:KR4c0003_SBCK_004-13a>¶
　　山亭興序¶
仁者樂山智者樂水㴱山大澤龍蛇為得性之¶
塲廣漢巨川珠貝是有殊之地豈徒茂林修竹¶
王右軍山隂之蘭亭流水長堤石季倫河陽之¶
梓澤下官天性任真直言淳朴拙容陋質&KR0396;少¶
之丈夫蹇歩窮途坎&KR0452;之君子文史足用不讀¶
非道之書氣調不羈未被可人之目頴川人物¶
有荀家兄弟之風漢代英竒守陳氏門宗之徳¶
樂天知命一十九年負笈從師二千餘里有&KR0042;¶
<pb:KR4c0003_SBCK_004-13b>¶
農公者日下無雙風流第一仁崖智宇照臨明¶
日月之輝廣度沖&KR0109;磊落壓乾坤之氣王夷甫¶
之瑶林瓊樹直出風塵嵇叔夜之龍章鳳姿混¶
同人野雄談逸辯吐滿腹之精神逹學竒才抱¶
填胸之文籍簮裾見屈輕脱履於西陽山水來¶
遊重横琴於南澗百年竒表開壯志於高明千¶
里心期得神交於下&KR0709;山人&KR0863;興即是&KR0669;花之¶
源隠士相逄不異菖蒲之澗黄精野饌赤石神¶
脂玉案金盤徵石髓於蛟龍之窟山樽野酌求¶
<pb:KR4c0003_SBCK_004-14a>¶
玉液於蓬萊之峰溪横燕尾巖竪龍頭鍛野老¶
之真珠掛幽人之明鏡山腰半折澑王烈之香¶
膏洞口横開滴嚴遵之芳乳藤牽赤絮南方之¶
物産可知粉漬青田外域之謡風在即人高調¶
逺地爽氣清抱玉䇿而登髙出瓊林而更逺漢¶
家二百所之都郭宫殿平看秦樹四十郡之封¶
畿山河坐見班孟堅騁兩京雄筆以為天地之¶
奥區張平子奮一代宏才以為帝王之神麗珠¶
城隠隠䦨干象北斗之宫清渭澄澄滉漾即天¶
<pb:KR4c0003_SBCK_004-14b>¶
河之水長松茂柏鑚宇宙而頓風雲大壑横溪¶
吐江河而懸日月鳳凰神岳起煙霧而當軒鸚¶
鵡春泉雜風花而滿谷望平原䕃藂薄山情放¶
曠即滄浪之水清野氣蕭條即崆峒之人智揺¶
頭坐唱頓足起舞風塵灑落直上天池九萬里¶
丘墟雄壯&KR0342;吞少&KR0160;五千仞裁二儀爲輿葢倚¶
八荒爲户牖榮者吾不知其榮美者吾不知其¶
美下官以詞峰直上振筆札而前驅高明以翰¶
苑横開列文章於後殿情興未巳即令樽中酒¶
<pb:KR4c0003_SBCK_004-15a>¶
空彩筆未窮須使山中兎盡¶
<pb:KR4c0003_SBCK_004-15b>¶
<pb:KR4c0003_SBCK_004-15b>¶
　　山亭思友人序¶
高興之後中宵起觀舉目四望風寒月清鄰人¶
張氏有山亭焉洞壑横分竒&KR0528;直上鬱然有造¶
化之功矣嗟乎大丈夫荷帝王之雨露&KR0863;清平¶
之日月文章可以經緯天地器局可以畜&KR0165;江¶
河七星可以氣衝八風可以調合獨行萬里覺¶
天地之崆峒高枕百年見生靈之齷齪雖俗人¶
不識下士徒輕顧視天下亦可以蔽寰中之一¶
半矣惜乎此山有月此地無人清風入琴黄雲¶
<pb:KR4c0003_SBCK_004-16a>¶
&KR0863;酒雖形骸真性得禮樂於身中而宇宙神交¶
巻煙霞於物表至若開闢翰苑掃蕩文塲得宫¶
啇之正律受山川之傑氣雖陸平原曹子建足¶
可以車載斗量謝靈運潘安仁足可以膝行肘¶
歩思飛情逸風雲坐宅於筆端興洽神清日月¶
自安於調下云爾¶
