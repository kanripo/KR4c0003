# -*- mode: mandoku-view; -*-
#+TITLE: 王子安集
#+DATE: 2015-09-11 07:44:30.489394
#+PROPERTY: ID KR4c0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0428-012王子安集-卷第十二.
<pb:KR4c0003_SBCK_012-1a>¶
王子安集巻之十二¶
　　　　　　　唐龍門王　勃子安著¶
　　　　　　　明閩漳張　爕紹和纂¶
　頌¶
　　九成宫頌¶
臣聞在天垂曜璿宫列乾象之墟在地班形珠¶
闕鎮坤靈之野洎夫三精軿運即寥廓而爲宫¶
九聖旋游遍洪荒而可宅則有瑶房玉室崑山¶
分大帝之庭金屋銀臺滄海濯玄元之宇豈非¶
<pb:KR4c0003_SBCK_012-1b>¶
神明其道騁仙轡於無垠浩蕩其居示清都於¶
不宰若夫扃牖六合奔&KR0709;八神占日月而揆山¶
川駕陰陽而法天地非聖人其孰能與於此乎¶
至若文開遯甲仇峰城蒼后之𨇠樂奏鈞天峒¶
嶺駐黄軒之駕業融環堵下姑射而尋真道濟¶
巖廊望衡山而展事斯則三階遍下唯臨布政¶
之宫六位時乗未及巡方之館其後兩龍齊鶩¶
抗瓊闥而同嬉八駿髙驤指瑶池而結興殷風¶
不競砂丘雄别館之娯秦道無章雲閣狥殊庭¶
<pb:KR4c0003_SBCK_012-2a>¶
之賞於是功虧大壯頌闕祈招豐屋同&KR0111;危輈¶
繼及遂使來年侯跡名山爲縱觀之塲竝海遵¶
河沃野盡行宫之地皇天震怒於上蒼黎甿慟¶
哭于下土其有斟酌千古文明一代蒿宫不陋¶
茨山可仰祈誠東岳唐帝復衢室之尊用饗西¶
岐天子合釣臺之運得其道也葢有存焉國家¶
梯霄架極罄域裁基纂髙丘白雲之胤鬱函都¶
紫氣之兆宸扉既闢一宇宙而來王聖籙潛躋¶
貳乾坤而作帝高祖天旗夜立制黄馬而先驅¶
<pb:KR4c0003_SBCK_012-2b>¶
太宗日馭晨飛驂緑蟠而首出雖立極承祧之¶
業進燭前文而重光累洽之符歸功下武陛下¶
承靈太乙踵睿登三星虹㳫祉電虬𤼵慶丹書¶
碧篆神符煥河洛之文玉斗珠衡天骨挺皇王¶
之表用能捨桐圭而宣七鬯肅玉籍而揖宗祧¶
寫藹九天騰景萬里御風雷七曜於上博臨之¶
功顯用山川六府而下輔相之宜得玄宫密運¶
敷造化於靈襟黄屋神凝創經綸於寶思鳳闈¶
宵靜陰靈宣玉閫之&KR0160;鶴禁朝趨離象峻銅樓¶
<pb:KR4c0003_SBCK_012-3a>¶
之景川分帝子控鯤壑而䟽源岳動天孫擁熊¶
山而列鎮其化成也如彼其強幹也如此猶乃¶
停旒正室嚴纊中軒玉階匪泰金門爲險佇虹¶
旃於月澗岳瀆生光飛鶴槧於煙臯江湖動色¶
&KR0669;溪逸彥塞丹井而歸風松磴遺英斬玄闗而¶
奉制位兼河海九卿叅巨濟之功道合星辰三¶
事鬱經天之象朱轓緝化泣故老於中溪墨綬¶
宣風繞春童於上陌王化之基已洽天工之代¶
有序建銅儀而測曜象緯齊懸按璿璣而書雲¶
<pb:KR4c0003_SBCK_012-3b>¶
禎氛疊舉祥嗈十二紫鵷調夏谷之音大禮三¶
千頳&KR0620;應黄鐘之曲蠶功順令業著於青裳蜃¶
磨迎春恩周於黛耜黄砂靜讞爽鳩興頓足之¶
悲丹石銷寃神獬輟推鋒之計詠時和於帝壤¶
動植咸驩歌道泰於&KR0160;封昆蟲自樂星墟列將¶
輝玉節而長驅天策神兵下金壇而决勝横麾¶
赤岅葱山成不戰之郊命繳青丘桃野見其亾¶
之兆煙馳火徼勵珠產而移琛雪鶩氷洲駕瑶¶
谿而納賮乾坤徑復載遵赤縣之封曦望環周¶
<pb:KR4c0003_SBCK_012-4a>¶
未出黄圖之域故夫含吐萬物至功也制平八¶
表大業也一陰一陽神通也乃文乃武聖圖也¶
用能使天不愛寶地不藏珍日月五行風雲四¶
序龍章鳳彩舄奕於郊墟黄鉉紫玉磊砢於坰¶
囿集風雲於翠箑浴甘露於朱英澤馬飛鑣山¶
輿結轍殊徽狎至祥書竭東郭之毫累譯同歸¶
朝冊盡&KR0047;山之竹然後瑶壇備物陳帝服而展¶
皇儀石室疇庸登太山而小天下功𢎞事畢狹¶
廣宙而三遷風舉雲揺歴神都而一憇考遺基¶
<pb:KR4c0003_SBCK_012-4b>¶
於汶上稽故典於淹中光總章之瑞紀嗣乾封¶
之寶曆大矣哉昇中作睿握四海而爲尊則大¶
斯模肇三宫而配永憑太室而髙視靈壇八百¶
坐明堂而恭巳諸矦一萬時既貞矣襄城辭訪¶
道之遊功既成矣𤣥圃頓尋仙之駕繇是&KR0047;宫¶
奏議和𤣥禁而成章西土謳歌指皇輿而佇眷¶
咸以珍臺靚穆陽靈開避暑之宫清序鈞調景¶
福制追涼之殿然則髙棟㴱宇威神之大節也¶
順氣𤼵生巡遊之大功也况乎石城金室偏興¶
<pb:KR4c0003_SBCK_012-5a>¶
井鬼之區珠藪瑶池宛在秦豳之境應雷軿而¶
出豫蒼帝其時面炎馭而思和朱明不遠雖途¶
吟野忭黎元忻望幸之符而屈已從人天子下¶
勞謙之詔&KR0049;離&KR0560;而從宴尚惕三危清近縣而¶
移鑾猶詳再駕以爲三十六所帝劉非舜禹之¶
心四十二宫全趙異成康之曆詠荆臺而夕厲¶
思蒲坂而晨凝方奉後天之期俯順觀風之請¶
萬靈禔祉三辰合慶姬文考筮容成奏日千旌¶
鳳轉儼鏤象而星陳萬騎龍嘶伐靈鼉而曉胤¶
<pb:KR4c0003_SBCK_012-5b>¶
靜帷宫於緑野肅帳殿於黄街奔攙搶而走陸¶
梁陳浮靈而&KR0049;明月前驅電竦下列缺於騰鞭¶
後乗雷驚起豐隆於驟轂瓊戈晝轉太陽疲轉¶
日之鋒玉劍宵翻懸象睹衝星之氣天旋霧散¶
岳運川迴林兵䕶野方神啟路黄麾紫葢襍精¶
氣而西浮雲動神行背封巒而右指吐霧馳風¶
以臻夫九成宫禮也爾時峰横地乳景戴天麋¶
分閬井而圖基䕃秦星而耀阯靈墟寶藏代興¶
汧雍之間峻阜長岑疊鎮岐梁之域丹溪碧洞¶
<pb:KR4c0003_SBCK_012-6a>¶
吐納虹霓偃柏叢篁騰遷雨霧獲秦餘於故兆¶
地擬林光訪周舊於遺風山連水滸前趨劒棧¶
玉壘千尋𠊓望斗城金墉萬&KR0775;架陰丘而北&KR0709;¶
境瞰鄜祠分沓嶂而西馳塗交隴坂仙都密邇¶
猶連上苑之扃靈宫巋然直透崇岡之曲即礄¶
基於磵道利在斯干固拱木於虞衡規同匪日¶
彌峰跨谷層城萬轉歴險乗危迴廊四注山祇¶
盡石出徼道而終年風伯贏糧半長途而中宿¶
架千樓而㮹極爛若神扶羅萬戸而窺天巍如¶
<pb:KR4c0003_SBCK_012-6b>¶
化立離堂早照皦日籠光於綺寮合殿宵㴱歸¶
雲納影於重廡珉房砥室畵栱相望緑岫紅巖¶
雕櫳間出玄熊蚺䗊俯棟宇而危心青鳥歸飛¶
仰靈軒而墜翼轉飛檐於秀崿上出重冥䕃反¶
宇於迴谿下臨無地紅葩紫菂垂倒井而披文¶
金鎖銀鋪接重扃而炫色儼鈎陳於漢陌泰階¶
非逺設陛㦸於煙庄仙梯可陟&KR0160;璫璧散掛明¶
月於崇朝密網珠連落奔星於已曙丹樑𤼵秀¶
彩沓虹文皓璧凝鮮光含蜃氣銅龍對霤接飛¶
<pb:KR4c0003_SBCK_012-7a>¶
泉而瀑流鐵鳳連甍遡還颷而佇立雖&KR0047;躔綂¶
序北室開榮凛勁氣於叢楹起淒風於洞宂踆¶
烏失轡出澗戸而無光金兎低輪下山扉而變¶
色陰庭阻夏祝融無竊據之因䆳屋乗春顓頊¶
定&KR0111;歸之䇿飛亷扣響赴北闕而神寒屏翳收¶
津跼&KR0047;端而股戰蒼蒼八桂白露爲霜落落千¶
松玄陰昧景金人列陛來危砌而思裘玉女窺¶
牕伏增巒而請纊陽秋代駕不凋仙圃之&KR0160;天¶
地爲罏未解幽陵之凍至若氣清乾歩景霽山¶
<pb:KR4c0003_SBCK_012-7b>¶
維栖翠藹於崇榮列朱霞於複榭瓊枝累道移¶
綴文㮰碧樹周阿光揺鏤檻靜簾帷而洞啟穆¶
羽相和肅坻堮而天臨纎塵不動宸儀有晬蓬¶
萊與城闕俱榮羣后多歡薜蘿共簮裾合賞巖¶
花落砌綴龍扆而成文嶂葉交軒拂鸞旗而追¶
影罏峰轉藹香傳玉几之風石瀨鳴湍響入銅¶
壺之水乃有陵陽駕鶴奉丹墀而稱臣子晉吟¶
鸞下青蒲而謁帝箕精失耀傅說恭命於東廂¶
昴𪧐低&KR0621;庭堅奉職於西序三臺九署雲端極¶
<pb:KR4c0003_SBCK_012-8a>¶
目霓裳風䯻闕下相尋張良臥疾攀赤松而有¶
地綺季來朝歌紫芝而&KR0111;返若夫功成旰食道¶
濟宵衣漢宫追聽覽之餘堯殿得巡來之隙霞¶
登月憇光睿幸於彤闈玉振金聲藻宸章於翠¶
掖洛陽才子承閒盡宣室之談蜀郡詞人還奏¶
動甘泉之賦復有軒庭十四出桂閫而乘茵永¶
巷三千望椒塗而奉幣翊鸞臺之廣宴扈鴛砌¶
之仙遊羅綺芳兮四面春環珮鳴兮九重暮風¶
閨夕敞𢹂少女於歌筵月幌宵朧下嫦娥於舞¶
<pb:KR4c0003_SBCK_012-8b>¶
席玄房竢宴雲姬辭豹尾之歡紺幄承顔星媛¶
入魚鱗之戲若乃屯營櫛比對閤道而斜趨𪠘¶
寺棊分混文昌而外屬周朝瑞鸑聲叅叶律之¶
宫陳寶鳴雞響&KR0462;司晨之序名都廣㑹閭閻萬¶
室帝籞仙垣亭臯千里山村野塾家連菌草之¶
園谷飲川居戸有&KR0669;符之水故夫恩加草樹囿¶
原澤而無私道被翔行苑山川而不禁每至旻¶
天戒序髙風嘯律虞官獻秋獮之儀司馬奉梁¶
騶之典將軍布卒略玄灞而東馳都尉闗營繞¶
<pb:KR4c0003_SBCK_012-9a>¶
黄山而北睇於是逢䝉列階蚩尤竝轂材官𤼵¶
射期門&KR0709;&KR0775;仗玄麾而直指鶚視千羣奮朱鬛¶
而横行龍驤萬計層旗廣斾出宇宙而三驅疊¶
鼔鳴鐘連雷霆而一呼前旌逐日夸父斷黄河¶
之流後騎超山共伯挾崑崙之柱近陵吐熖縟¶
奔電於長鋒灌莽生塵隕飛霜於勁鏃合戈鋋¶
而照地猛兕知窮振罟網而籠天騰龍失據崩¶
林磔石毛羣無挺險之資䕃澤風山羽族落垂¶
雲之影長圍&KR0604;蹀得駿馬於秦坰大輅徜徉載¶
<pb:KR4c0003_SBCK_012-9b>¶
飛熊於渭浦然後還師振旅考事陳功皮軒按¶
節牙璋復路視餘生於大野誓廣挍於長陬班¶
腥於嶻嶭之墟有蜡於長揚之舘命奔蜂而舉¶
釂火照甘泉總輕騎而行庖雲驚上路聲兼萬¶
籥歌鐘空廣樂之庭禮被三雍玉帛盡塗山之¶
㑹龍胎鳳卵入禹膳而調芳石乳瓊漿委堯樽¶
而湛色恩霑下帛宴液仙宫雖大夫思濯鷁之¶
歡而天子可迴鸞之奏然後拜釐清廟考徳齋¶
宫用玄工而不有宅太虛而無迹動崇易簡規¶
<pb:KR4c0003_SBCK_012-10a>¶
萬祀而化黄金道貫幽明徵百靈而響丹甑得¶
玄珠於舜海尚驚氷危朗天鏡於堯儀猶勤日¶
昃䖍恭上帝東朝懸待諫之旌清問下人&KR0047;面¶
聴登聞之鼓則有郊童俟蹕敢讓天師野老排¶
閽唯歌帝力風行比屋忠臣收折檻之謀化溢¶
康衢良使息埋輪之請設神規而動俗庶績其¶
凝握元符而𤼵祉殊方合應&KR0160;胥已泰濟羣生¶
於不𣦸之庭閭閻可觀致仙曆於無窮之境蕩¶
蕩乎𤼵育萬物而顯諸仁洋洋乎包舉六氣而¶
<pb:KR4c0003_SBCK_012-10b>¶
¶
藏諸用均兩儀而得一恥三皇而不四者矣臣¶
勃東臯賤節北阜幽姿常叨召見之恩驟玷明¶
𫾻之列書生謁相望闕推輪下客遊梁榮叅賜¶
帛終童立志空投函谷之繻馬令同時未給尚¶
書之筆雖玄機妙鍵已寂兆於忘言而詠徳陳¶
功請追聲於匪頌其詞曰¶
九門浩蕩三山超忽帝坐金房仙成玉闕浮丹¶
麗紫棲霞冠月真匠難徵虛談易越(一/其)¶
旋窺鳳紀極睇龍墳層巢化沒上棟爻分茅宫¶
<pb:KR4c0003_SBCK_012-11a>¶
蔽雨松殿來雲猶迷匪陋尚缺斯文(二/其)¶
道倫明一風遷繼五禮讃三宮詩歌百堵黄圖¶
未洽紫庭無輔&KR0560;促墉垣逡巡度矩(三/其)¶
盛衰環襲沖盈舛鶩璿宇夏關瑶扃𣪞樹奢窮¶
地絡毒流天歩相日遄奔尋雲速仆(四/其)¶
災延六國運逼三川分雄競侈禮僣圖全飛甍¶
月徑列廡霞阡乾谿敗楚碣石亾燕(五/其)¶
阿房秦搆文軒五里建章漢立仙闥萬戺詭代¶
齊涇違天縱已望夷有亹甘泉不祀(六/其)¶
<pb:KR4c0003_SBCK_012-11b>¶
宛郊嗣籙譙鄉警衆蜀跨梁岷吳吞楚夢相宜¶
裁軌崇楹累棟雲闕同&KR0160;泉臺罕共(七/其)¶
晉圖終否胡風肆極霧黷丹圍塵埋紫域皇階¶
不守帝庭無色帳殿相臨氊牆間飾(八/其)¶
&KR0047;承有宋北洎亾隋功慚戸牗守在城池樓船¶
水覘車陣山窺吳庭再毁代鼎三移(九/其)¶
火徳初融江陽振旅奄收淮船遂朝吳渚象錯¶
驕秦龍舟壞楚雄圖乃溢傾宫不處(十/其)¶
海岳呈&KR0160;風雷寫慶剪諸戎首光我靈命紫氣¶
<pb:KR4c0003_SBCK_012-12a>¶
雲蒸黄星月映轥商爲業遵唐啟聖(一/其十)¶
景閟丹繩祥抽翠籙格天垂範模神騖躅朱極¶
重光黄離繼旭道清金鏡時和玉燭(二/其十)¶
徵規鳳閫毓訓鸞闈桐宫宿列桂邸霞飛台精¶
變道岳耀裁幾朝盈振鷺境比馴翬(三/其十)¶
武韜&KR0211;矢文經歩驟爽鳩議獄龍師掌奏玉帛¶
&KR0160;夷提封宇宙譯書歲欵祥圖月湊(四/其十)¶
帝功得一乾元用九鏤玉天齊塗金社首神京¶
四邑明堂八牖爕而可大爲而不有(五/其十)¶
<pb:KR4c0003_SBCK_012-12b>¶
璿宫望幸幸封佇悦伺隟披圖乗時徙轍赤駵¶
俟駕蒼虬按節月車宵移星闈曉列(六/其十)¶
方神䕶野岳將清塗迴麾嶠路逗蹕山樞千靈¶
電騖萬辟風趨釣臺有問峒岫無虞(七/其十)¶
五城分委雙巒抗影畫栱彌峰雕甍亘嶺煙閨¶
夜謐雲房晝靜竹殿栖寒松軒祕景(八/其十)¶
紫庭晨御彤闈早闢天子凝旒辟公奉璧薜蘿¶
齊致簮裾混迹仙鶴隨輪靈鳬墜舄(九/其十)¶
風扃濬敞震廓藻䆳玉網星開金鋪月墜山樓¶
<pb:KR4c0003_SBCK_012-13a>¶
獸矯雲臺鳥次複嶂披丹迴流轉翠(十/其二)¶
仇夷聖宅姑射神心樂翔丹鳳使引青禽羲壇¶
葉暗禹洞花㴱沼分瑶水花跨珠林(十一/其二)¶
順時宣節分戎講將星騎朝飛雲羅夕張寶雞¶
獲祉非熊入貺駕掩岐蒐禮髙秦望(十二/其二)¶
酆庭未逺塗山有戮襄野迷軒清都宥穆罕夷¶
乾歩徒豐帝屋光總大猷允歸天禄(十三/其二)¶
命官垂訓靈臺韻雅功映寰中頌流天下皇圖¶
已泰鴻筆難假帝有力焉惡非能者(十四/其二)¶
<pb:KR4c0003_SBCK_012-13b>¶
<pb:KR4c0003_SBCK_012-13b>¶
　贊¶
　　平臺秘略贊¶
　　　孝行第一¶
受訓椒殿承輝桂閾資父事君自家刑國孝惟¶
忠本忠隨孝得&KR0130;薄臨深惟王之則¶
　　　貞修第二¶
列藩好德淸修互起峻&KR0560;剛情中孚素&KR0130;道契¶
玄極芳圖青史爲善不同同歸于美¶
　　　藝文第三¶
<pb:KR4c0003_SBCK_012-14a>¶
¶
榮分上邱業盛文塲爭開寶札競聳雕章氣淩¶
雲漢字挾風霜後之來者其在君王¶
　　　忠武第四¶
　　　善政第五¶
榮開社稷業照旂常是恢藩化或固朝章功成¶
道洽身歿名揚唯忠與孝千載生光¶
　　　尊師第六¶
<pb:KR4c0003_SBCK_012-14b>¶
奔霆易駭巨壑難遊主明臣&KR0033;撫𩔖相求道行¶
言用性逸神休吁嗟盛&KR0100;從善如流¶
　　　褒客第七¶
功惟應物業貴逢時君王樂道上客含詞情起¶
月肆興入煙達文林辨囿何代無之¶
　　　幼俊第八¶
列后雲騰英童霧躍年妙識遠理豐詞約寵照¶
玉旗文先銅爵勿疎小善方恢大略¶
　　　規諷第九¶
<pb:KR4c0003_SBCK_012-15a>¶
¶
寵榮有極恭沖是守軸碎羣毛金銷衆口全忠¶
衛國順時藏垢周之宗盟異姓爲後¶
　　　愼終第十¶
具覽藩猷遐窺國篆罕兼百行多褒一善&KR0130;忠¶
存性愼終思遠生榮𣦸哀身沒名顯¶
<pb:KR4c0003_SBCK_012-15b>¶
