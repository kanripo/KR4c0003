# -*- mode: mandoku-view -*-
#+TITLE: 王子安集
#+DATE: 2015-09-23 10:17:33
#+PROPERTY: LASTPB  <md:KR4c0003_SBCK_000-1a>
#+PROPERTY: JUAN 1

<md:KR4c0003_SBCK_001-1a>¶　賦¶
　　春思賦(并序/)¶
咸亨二年余春秋二十有二旅寓巴蜀浮遊嵗¶序殷憂
明時坎壈聖代九隴縣令河東柳太易¶英達君子也僕
從游焉髙談胸懷頗洩憤懣于¶時春也風光依然古人
<pb:KR4c0003_WYG_001-1b>
云風景不殊舉目有山<md:KR4c0003_SBCK_001-1b>¶河之異不其悲乎僕不才耿介
之士也竊禀宇¶宙獨用之心受天地不平之氣雖弱植
一介窮¶途千里未嘗下情於公侯屈色於流俗凜然金¶
石自匹猶不能忘情於春則知春之所及逺矣¶春之所
感深矣此僕所以撫窮賤而惜光隂懷¶功名而悲嵗月
也豈徒幽宫狹路陌上桑間而¶已哉屈平有言目極千
里傷春心因作春思賦¶庶幾乎以極春之所至析心之
去就云爾
<pb:KR4c0003_WYG_001-2a>
若夫年臨九域韶光四極解宇宙之嚴氣起亭<md:KR4c0003_SBCK_001-2a>¶臯之春
色况風景兮同序復江山之異國感大¶運之虚盈見長
河之紆直蜀川風候隔秦川今¶年節物異常年霜前桞
葉銜霜翠雪後梅花犯¶雪妍霜前雪裏知春早看桞看
梅覺春好思萬¶里之佳期憶三秦之逺道淡蕩春色悠
揚懷抱¶野何樹而無花水何堤而無草於是僕本恨人¶
平生自淪懷書去洛抱劍辭秦惜良㑹之遒邁¶厭他鄉
之苦辛忽逢邊候改遙憶帝鄉春帝鄉¶迢遞關河裏神
<pb:KR4c0003_WYG_001-2b>
臯欲暮風烟起黄山半入上林<md:KR4c0003_SBCK_001-2b>¶園𤣥㶚斜分曲江水玉
臺金闕紛相望千門萬¶户遥相似昭陽殿裏報春歸未
央臺上看春暉¶水精却掛鴛鴦幔雲母斜開翡翠幃競
道西園¶梅色淺爭知北闕桞隂稀歛態調歌扇廽身整¶
舞衣銀蠶吐絲猶未暖金燕銜泥試學飛妾本¶幽閨學
歌舞寜知漢代多廵撫前年齋祭謁甘¶泉今嵗笙簫祠
后土桃花萬騎喧長薄蘭葉千¶旗照平浦見原野之芳
春憶山河之䆳古長安¶路狹遶長安公子春來不厭看
<pb:KR4c0003_WYG_001-3a>
杏葉裝金轡䈬<md:KR4c0003_SBCK_001-3a>¶萄鏤玉鞍聳葢臨平樂廻笳出上蘭上
蘭經鄠¶杜揮鞭日將暮白馬新臨御溝道青牛近出章¶
臺路章臺接建章垂桞復垂楊草開馳馬埓花¶滿闘雞
塲南隣少婦多妖婉北里王孫駐行幰¶乍怪前春節候
遲預道今年寒食晩傷紫陌之¶春度惜青樓之望逺紫
陌青樓照月華珠帷黼¶帳七香車蛾眉畫來應幾様蟬
𩯭梳時半欲斜¶恨雕鞍之届晩痛銀箭之更賖行行避
葉歩歩¶看花因狂夫之蕩子成賤妾之倡家狂夫去去<md:KR4c0003_SBCK_001-3b>¶
<pb:KR4c0003_WYG_001-3b>
無窮已賤妾春眠春未起自有蘭閨數十重安¶知榆塞
三千里榆塞連延玉關側雲間沉沉不¶可識葱山隱隱
金河北霧裏蒼蒼幾重䵥忽有¶驛騎出幽并傳道春衣
萬里程龍沙春草遍瀚¶海春雲生疎勒井泉寒尚竭燕
山&KR0463;火夜應明¶聞道河源路逺逺誰教夫壻苦行行君
行塞外¶多霜露為想春臺起烟霧遊絲空罥合歡枝落¶
花自遶相思樹春望年年絶幽閨離緒切春色¶朝朝異
邊廷羽書至都䕶新封萬里侯將軍稍<md:KR4c0003_SBCK_001-4a>¶定三邊地長斾
<pb:KR4c0003_WYG_001-4a>
猶銜掃雲色寶刀尚擁干星氣¶昨夜祁連驛使還征夫
猶在鴈門關君度山川¶成白首應知嵗序歇紅顔紅顔
一别成胡越夫¶壻連延限城闕羌笛横吹隴路風戎衣
直照關¶山月春色徒盈望春悲殊未歇復聞天子幸關¶
東馳道烟塵萬里紅析羽揺初日繁笳思曉風¶後騎猶
分長樂館前旌已映洛陽宫洛陽宫城¶紛合沓離房别
殿花周匝河陽别舍抵長河丹¶輪紺幰相經過戚里繁
珠翠中閨盛綺羅鳯移<md:KR4c0003_SBCK_001-4b>¶金谷舞鶯引石城歌向夕天津
<pb:KR4c0003_WYG_001-4b>
洛橋暮爭驅紫¶燕黄牛度閒居伊水園舊宅邙山路武
子新布¶金錢埒季倫欲碎珊瑚樹復道西墉春霧寡更¶
值南津春望寫入金市而乗羊出銅街而試馬¶葉抱露
而爭密花牽風而亂下錦障縈山羅幃¶照野司空令尹
之博物二陸三張之文雅新年¶柏葉之樽上巳蘭英之
斚春來併是春何啻兩¶違秦忽逢江外客復憶江南春
羅衣乗北渚錦¶䄂出東隣江邊小婦無形迹特怨狂夫
事行役<md:KR4c0003_SBCK_001-5a>¶鳯凰山上花無數鸚鵡洲中草如積春江澹容
<pb:KR4c0003_WYG_001-5a>
與春期無處所春水春魚樂春汀春鴈舉君道¶玉門關
何如金陵渚為問逐春人年光幾處新¶何年春不至何
地不宜春亦有當春逢逺客亦¶有當春别故人風物雖
同候悲歡各異倫歸去¶春山恣聞放蕙畹蘭臯行可望
何為悠悠坐惆¶悵比來作客住臨卭春風春日自相逢
石鏡巖¶前花屢密玉輪江上葉頻濃髙平㶚㟁三千里¶
少道梁山一萬重自有春花煎别思無勞春鏡<md:KR4c0003_SBCK_001-5b>¶照愁容
盛年耿耿辭鄉國長路遙遙不可極形¶隨朗月驟東西
<pb:KR4c0003_WYG_001-5b>
思逐浮雲幾南北春蝶參差命¶儔侶春鶯綿蠻思羽翼
余復何為此方春長歎¶息㑹當一舉絶風塵翠葢朱軒
臨上春朝昇玉¶署調天紀夕憩金閨奉帝綸長卿未達
終希達¶曲逆長貧豈剰貧年年送春應未盡一旦逢春¶
自有人<md:KR4c0003_SBCK_001-6a>¶　　七夕賦¶
若夫乾靈鵲䜟之端地輔龍驂之始慿紫都而¶受厯按
𤣥丘而命紀鳯毛鍾桂閫之祥麟角燦¶椒庭之祉馳朱
<pb:KR4c0003_WYG_001-6a>
軒於九域振黄麾於萬里抗芝¶館而星羅擢蘭宫而霞起
則有皇慈霧洽聖渥¶天浮庭分玉禁邸瞰金樓剪鳧洲
於細桞披鶴¶籞於長楸啟魚鈴而分帝術授虹璧而控
神州¶擁黄山於石磴洩𤣥灞於銅溝列瑶牕而送燠¶闢
銀牓而迎秋君王乃排青幌揺朱舄戒鵷輿<md:KR4c0003_SBCK_001-6b>¶靜鸞掖繞
露廊而轉歩傃雲阡而縱跡嘯陳客¶於金牀命淮仙於
桂席翔翠䍐於金甸迎吹簫¶於鳯驛佇靈匹於星期眷
神姿於月夕於時玉¶繩湛色金漢餘光烟淒碧樹露濕
<pb:KR4c0003_WYG_001-6b>
銀塘視蓮潭¶之變彩見松院之生涼引驚蟬於寶瑟宿
蘭燕¶於瑶筐緑臺兮千仞赬樓兮百常拂花筵而惨¶惻
披葉序而徜徉結遥情於漢陌飛永睇於霞¶莊想佳人
兮如在怨靈歡兮未揚促遥悲於四¶運味遺歌於七襄
於是虬簷晚静魚扄夜飾忘<md:KR4c0003_SBCK_001-7a>¶帝子之光華下君王之顔
色握犀管展魚箋顧¶執事招仲宣仲宣跪而稱曰臣聞
九變無津三¶靈有作布元氣於浩蕩運太虚於寥廓辨
河鼔¶於西堧降天孫於東堮循五緯而清黄道正三¶衡
<pb:KR4c0003_WYG_001-7a>
而澄紫落海人支石之機江女穿針之閣鄙¶塵情於春
念擬仙契於秋諾河光清地紀山氣¶歛天標霜凝碧宙
水瑩丹霄耀麟軒於霧術褰¶羽斾於星橋徴赤螭而架
渚漾青翰而乗潮停¶翠梭兮巻霜縠引鴛杼兮割氷綃
舉黄花而乗<md:KR4c0003_SBCK_001-7b>¶月駕籠黛葉而巻雲翹撫今情而恨促指
來渚¶而傷遥既而丹軒黄(一作/萬)拱紫房朱(一作/千)籥仙¶御
逶遲靈徒擾弱風驚雨驟烟廽電爍媧皇召¶巨野之龍
莊&KR0369;命雕陵之鵲駐麟駕披鸞幕奏¶雲和汎霞酌碧虬
<pb:KR4c0003_WYG_001-7b>
玉室之饌白兔銀臺之藥荷¶葉赬鮫芙蓉青雀上元錦
書傳寶字王母瓊箱¶薦金約綵襻魚頭比目縫香緘燕
尾同心縛羅¶帳五花懸珉砌百枝然下芸幬而暱枕弛
蘭服¶而交筵託新歡而宻勿懷往眷而潺湲於是羈<md:KR4c0003_SBCK_001-8a>¶鸞
切鏡旅鶴驚絃悲侵玉履念起金鈿儼歸装¶而容曵
整還葢而遷延洞庭波兮秋水急關山¶晦兮夕露連謂
河漢之無浪似參商之永年君¶王乃背彤砌陟𤣥室沖
想自閒神情如逸痛靈¶妃之稀偶嘉沉思之可畢荆艶
<pb:KR4c0003_WYG_001-8a>
齊升燕佳並出¶金聲玉韻蕙心蘭質珠櫳綺檻北風臺
繡户雕¶牕南向開響曵紅雲歌面近香隨白雪舞腰來¶
掩清琴而獨進淩絳樹而輕廽盧女黄金之椀¶張家碧
玉之杯奉君王於終夕夫何怨於良媒<md:KR4c0003_SBCK_001-8b>¶俄而月還西漢
霞臨東沼鳬氏鳴秋雞人唱曉¶玉關控鶴瓊林飛鳥君
王乃馭風殿而長懷俯¶雲臺而自矯矜雅範而霜髙穆
沖襟而霞眇迎¶十客召三英香涵蔗酎吹肅蘭旌娃館
疎兮緑¶草積歡房寂兮紫苔生聳詞源於月徑披翰藪
<pb:KR4c0003_WYG_001-8b>
於雲扄方絶元凱而髙視豈與梁楚而駢聲<md:KR4c0003_SBCK_001-9a>¶　　九成宫東臺山池賦(并序/)¶
九成宫東臺地接閒曠面山臨水爾其松峯桂¶壑紅泉
碧磴金石千聲雲霞萬色侍郎張公雅¶思沉鬱永懷梓
匠式侔仙造聿構靈㕓纎波成¶止水之源拳石儼干霄
之狀雖流波覆簣俯藉¶人機而布葉攅花𣺌同天㑹僕
因暇日濫奉清¶埃敢抽南畆之才&KR0147;叙東山之事云爾¶
若夫金臺妙境玉署仙居酌丹池(一作/墀)之曉暇¶候青禁
<pb:KR4c0003_WYG_001-9a>
之宵餘驟沖情於月道飛峻賞於烟墟<md:KR4c0003_SBCK_001-9b>¶指山楹而思逸
懷水鏡而神虚既而仰瞻赬嶠¶傍窺黛壑複嶂烟廽攅
溪霧錯偉沉用之兼濟¶想神功之可作規疊巘於盤龍
憲飛泉於挂鶴¶覆簣而縈巖磴浮芥而環川堮採拳石
於瑶濵¶搴纎珠於綺薄萍徙楚江之蔕花轉崑墟之蕚¶
岫藴玉而虹驚浦涵珠而星落美仁智之同歸¶信髙深
之縱託爾其危岑漏景曲渚留寒髙松¶偃鶴清篠鳴鸞
被蘭丘而結珮照蓮服而披冠¶激坳堂於别溆引膚寸
<pb:KR4c0003_WYG_001-9b>
於危巒若乃嶺横雞秀<md:KR4c0003_SBCK_001-10a>¶波連鳯液花鳥縈紅蘋魚漾碧
緑衣𤣥袵赬鱗¶翠額在林藪而同歡望江湖而齊適及
夫景沉¶西崿月下東濵峰深夜乆潭靜秋新荷抽水葢¶
薜引山茵雪芝獻液露菊傾津嗣南商之逸興¶有東海
之遐賔保林泉而肆賞混簮紱而同塵¶何濯纓之有地
如攀桂之無因<md:KR4c0003_SBCK_001-10b>¶　　遊廟山賦(并序/)¶
𤣥武山西有廟山東有道君廟葢幽人之别府¶也長蘿
<pb:KR4c0003_WYG_001-10a>
巨樹梢翳雲日王子馭風而遊泠然而¶善葢懷霄漢之
舉而忘城闕之戀矣因欲攀洪¶崖於烟道邀羡門於天
路仙師不存壯志徒爾¶俄而泉石移景秋隂方積松柏
羣吟悲聲四起¶背鄉關者無復向時之榮焉嗚呼有其
志無其¶時則知林泉有窮路之哭(一作/嗟)烟霞多後時之¶
歎不其悲乎遂作賦曰<md:KR4c0003_SBCK_001-11a>¶陟彼山阿積石峩峩亭臯千里傷如之何啟松¶崖之宻
䕃攀桂岊之崇柯隔浮埃於地絡披顥¶氣於天羅爾其
<pb:KR4c0003_WYG_001-10b>
緑巖分徑蒼岑對室菌軒丹絢¶芝塲翠宻俯泉石之清
泠臨風飇之瑟䫻仰紺¶臺而攜手望𤣥都而容膝於是
躡霞岡於玉砌¶歩雲岊於金壇懷妙童與真女想青螭
及碧鸞¶情恍恍而將逸心迥迥而未安見丹房之晩晦¶
知紫洞之宵寒既而露昏千嶂烟浮四野恨流¶俗以情
多痛飛仙之術寡驅逸思於方外局髙<md:KR4c0003_SBCK_001-11b>¶情于天下使蓬
瀛可得而宅焉何必懷於此都¶也亂曰巳矣哉吾誰
欺林壑逄地烟霞失時託¶宇宙兮無日俟鸞虬兮未期
<pb:KR4c0003_WYG_001-11a>
他鄉山谷祗令人¶悲<md:KR4c0003_SBCK_001-13a>¶　　寒梧棲鳯賦¶
鳯兮鳯兮來何所圖出應明主言棲髙梧梧則¶嶧陽之
珍木鳯則丹穴之靈雛理符有契誰言¶則孤遊必有方
駭(一作/哂)南飛之驚鵲音能中吕¶嗟入夜之啼烏况其靈
光蕭散節物淒清疎葉¶半殞髙歌和鳴鳥也將託其宿
止人也焉知乎¶此情月照孤影風傳暮聲將振耀其五
色俟簫¶韶之九成九成則那率舞而下懷彼衆㑹罔知
<pb:KR4c0003_WYG_001-11b>
淳化雖璧沼可飲更能適於醴泉雖瓊林可棲<md:KR4c0003_SBCK_001-13b>¶復想廵
於竹榭念是欲往敢忘晝夜茍安安而¶能遷則思思其
不暇故當披拂寒梧翻然一發¶自此西序言投北闕若
用之銜詔冀宣命於軒¶堦若使之游池庶承恩於嵗月
可謂擇木而俟¶處卜居而後歇豈徒比跡於四靈常栖
栖而没¶没<md:KR4c0003_SBCK_001-14a>¶　　江曲孤鳬賦(并序/)¶
梓州之東南涪江之所合有潭焉周數十歩青¶壁絶地
<pb:KR4c0003_WYG_001-12a>
緑波澄天常有孤鳬棲蕩其側飛沉翻¶唼而天性不違
嗟乎宇宙之容我多矣造化之¶資我厚矣何必處華池
之内而求稻粱之恩哉¶遂作賦曰¶
靈鳯翔兮千仞大鵬飛兮六月雖慿力而易舉¶終候時
而難發不如深潭之鳥焉順歸潮而出¶没迹已存於江
漢心非繫於城闕吮紅藻翻碧<md:KR4c0003_SBCK_001-14b>¶蓮刷霧露棲雲烟迫
之則隱馴之則前去就無¶失沉浮自然爾乃忘機絶慮
懷聲㺯影乗駭浪¶而神驚漾澄瀾而趣靜恥園雞之戀
<pb:KR4c0003_WYG_001-12b>
促悲塞鴻¶之赴永知動息而多方屢㳂洄而自省故其
獨¶泛單宿全真逺致反覆幽溪淹留勝地傷雲鴈¶之嬰
繳懼泉魚之受餌甘辭稻粱之惠焉而全¶飲啄之志也<md:KR4c0003_SBCK_001-15a>¶　　馴鳶賦¶
海上兮雲中青城兮絳宫金山之斷鶴玉塞之¶驚鴻謂
江湖之漲不足憩謂宇宙之路不足窮¶終銜石矢坐觸
金籠聲酸夕露影怨秋風巳矣¶哉何氣髙而望闊卒神
瘁而智癢徒鶩迹於仙¶遊竟纒機於俗網未若兹禽猶
<pb:KR4c0003_WYG_001-13a>
融泛想慚丹丘¶之麗質謝青田之逸響與道浮沉因時
俯仰去¶非内懼馴非外奬夫勁翮揮風雄姿觸霧力制¶
烟道神周天歩鬱霄漢之𢎞圖受園亭之近顧<md:KR4c0003_SBCK_001-15b>¶質雖滯
於城闕䇿巳成於雲路陳平負郭之居¶韓信昌平之寓
似達人之用晦混塵蒙而自託¶類君子之含道處蓬蒿
而不怍悲授餌之徒懸¶痛開弦之自落故爾放懷於誕
暢因此寄心於寥¶廓¶
　
