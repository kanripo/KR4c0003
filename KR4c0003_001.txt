# -*- mode: mandoku-view; -*-
#+TITLE: 王子安集
#+DATE: 2015-09-11 07:44:30.018559
#+PROPERTY: ID KR4c0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0428-001王子安集-卷第一.
<pb:KR4c0003_SBCK_001-1a>¶
王子安集卷之一¶
　　　　　　　唐龍門王　勃子安著¶
　　　　　　　明閩漳張　爕紹和纂¶
　賦¶
　　春思賦(并序)¶
咸亨二年余春秋二十有二旅寓巴蜀浮遊嵗¶
序殷憂明時坎𡒄聖代九隴縣令河東桺太易¶
英達君子也僕從遊焉髙談胸懷頗&KR0165;憤懣于¶
時春也風光依然古人云風景不&KR0651;舉目有山¶
<pb:KR4c0003_SBCK_001-1b>¶
¶
河之異不其悲乎僕不才耿介之士也竊禀宇¶
宙獨用之心受天地不平之氣雖弱植一介窮¶
途千里未嘗下情於公侯屈色於流俗凛然金¶
石自匹猶不能忘情於春則知春之所及遠矣¶
春之所感湥矣此僕所以撫窮賤而惜光陰懷¶
功名而悲嵗月也豈徒幽宫狹路陌上桑間而¶
已哉屈平有言目極千里傷春心因作春思賦¶
幾乎以極春之所至析心之去就云爾¶
若夫年臨九域韶光四極解宇宙之嚴氣起亭¶
<pb:KR4c0003_SBCK_001-2a>¶
臯之春色况風景兮同序復江山之異國感大¶
運之虛盈見長河之紆直蜀川風候隔秦川今¶
年節物異常年霜前桺葉銜霜翠雪裏梅花犯¶
雪妍霜前雪裏知春早看桺看梅覺春好思萬¶
里之佳期憶三秦之遠道淡蕩春色悠揚懷抱¶
野何樹而無花水何堤而無草於是僕本浪人¶
平生自淪懷書去洛抱劒辭秦惜良㑹之遒邁¶
厭他鄉之苦辛忽逢邊&KR0049;攺遙憶帝鄉春帝鄉¶
迢遞關河裏神臯欲暮風煙起黃山半入上林¶
<pb:KR4c0003_SBCK_001-2b>¶
園𤣥㶚斜分曲江水玉臺金闕紛相望千門萬¶
户遥相似昭陽殿裏報春歸未央臺上看春暉¶
水精却掛鴛鴦幔雲母斜開翡翠幃競道西園¶
梅色淺爭知北闕桺陰稀歛態調歌扇𢌞身正¶
舞衣銀&KR0345;吐&KR0093;猶未暖金燕銜泥試學飛妾本¶
幽閨學歌舞寧知漢代多廵撫前年齋祭謁甘¶
泉今嵗笙簫祠后土桃花萬騎喧長薄蘭葉千¶
旗照平浦見原野之芳春憶山河之䆳古長安¶
路狹遶長安公子春來不厭看杏葉裝金轡蒲¶
<pb:KR4c0003_SBCK_001-3a>¶
萄縷玉鞍聳葢臨平樂𢌞笳出上蘭上蘭經鄠¶
杜揮鞭日將暮白馬新臨御溝道靑牛近出章¶
臺路章臺接建章垂桺復垂楊草開馳馬埓花¶
滿闘雞塲&KR0047;鄰少婦多妖婉北里王孫駐行幰¶
乍怪前春節&KR0049;遲預道今年寒食晩傷紫陌之¶
春度惜靑樓之望遠紫陌靑樓照月&KR0160;珠帷黼¶
帳七香車蛾睂畵來應幾様蟬𩯭梳時半欲斜¶
恨雕鞍之届晩痛銀箭之更賒行行避葉歩歩¶
看花因狂夫之蕩子成賤妾之倡家狂夫去去¶
<pb:KR4c0003_SBCK_001-3b>¶
無窮已賤妾春眠春未起自有蘭閨數十重安¶
知榆塞三千里榆塞連延玉關側雲間沉沉不¶
可識葱山隱隱金河北霧&KR0187;蒼蒼幾重䵥忽有¶
驛騎出幽并傳道春衣萬里程龍沙春草遍瀚¶
海春雲生疎勒井泉寒尚竭燕山烽火夜應明¶
聞道河源路遠遠誰教夫壻苦行行君行塞外¶
多霜露爲想春臺起煙霧遊絲空罥合歡枝落¶
花自遶相思樹春望年年絶幽閨離緒切春色¶
朝朝異邊廷羽書至都䕶新封萬里矦將軍稍¶
<pb:KR4c0003_SBCK_001-4a>¶
定三邊地長斾猶銜掃雲色寶刀尚擁干星氣¶
昨夜祁連驛使還征夫猶在鴈門關君度山川¶
成白首應知嵗序歇紅顔紅顔一别成胡越夫¶
婿連延限城闕羗笛橫吹隴路風戎衣直照關¶
山月春色徒盈望春悲殊未歇復聞天子幸關¶
東馳道煙塵萬里紅析羽揺初日繁笳思曉風¶
後騎猶分長樂館前旌已映洛陽宮洛陽宮城¶
紛合㳫離房别殿花周匝河陽别舍抵長河丹¶
輪紺幰相經過戚里繁珠翠中閨盛綺羅鳳移¶
<pb:KR4c0003_SBCK_001-4b>¶
金谷舞鶯引石城歌向夕天津洛橋暮爭驅紫¶
燕黃牛度閒居伊水園舊宅邙山路武子新布¶
金錢埒季倫欲碎珊瑚樹復道西墉春霧寡更¶
值&KR0047;津春望寫入金市而乗羊出銅街而試馬¶
葉抱露而爭密花牽風而亂下錦障縈山羅幃¶
照野司空令尹之博物二陸三張之文雅新年¶
柏葉之樽上巳蘭英之斚春來併是春何啻兩¶
違秦忽逢江外客復憶江&KR0047;春羅衣乗北渚錦¶
袖出東隣江邊小婦無形迹特怨狂夫事行役¶
<pb:KR4c0003_SBCK_001-5a>¶
鳳凰山上花無數鸚鵡洲中草如積春江澹容¶
與春期無處所春水春魚樂春汀春鴈舉君道¶
玉門關何如金陵渚爲問逐春人年光幾處新¶
何年春不至何地不宜春亦有當春逢遠客亦¶
有當春别故人風物雖同候悲歡各異倫歸去¶
春山恣閑放蕙畹蘭臯行可望何爲悠悠坐惆¶
悵比來作客住臨卭春風春日自相逢石鏡巖¶
前花屢密玉輪江上葉頻濃髙平㶚㟁三千里¶
少道梁山一萬重自有春花煎别思無勞春鏡¶
<pb:KR4c0003_SBCK_001-5b>¶
照愁容盛年耿耿辭鄉國長路遙遙不可極形¶
隨朗月驟東西思逐浮雲幾&KR0047;北春蝶參差命¶
儔侶春鶯綿蠻思羽翼余復何爲此方春長歎¶
息㑹當一舉絶風塵翠葢朱軒臨上春朝昇玉¶
署調天紀夕憇金閨奉帝綸長卿未達終希達¶
曲逆長貧豈剰貧年年送春應未盡一旦逢春¶
自有人¶
<pb:KR4c0003_SBCK_001-6a>¶
　　七夕賦¶
若夫乾靈鵲讖之端地輔龍驂之始憑紫都而¶
受曆按𤣥丘而命紀鳳毛鍾桂閫之祥麟角燦¶
椒庭之祉馳朱軒於九域振黃麾於萬里抗芝¶
館而星羅擢蘭宫而霞起則有皇慈霧洽聖渥¶
天浮庭分玉禁邸瞰金樓剪鳬洲於細桺披鶴¶
籞於長楸啟魚鈴而分帝術授虹璧而控神州¶
擁黃山於石磴&KR0165;𤣥灞於銅溝列瑶牕而送燠¶
闢銀&KR1425;而迎秋君王乃排靑幌揺朱舄戒鵷輿¶
<pb:KR4c0003_SBCK_001-6b>¶
靜鸞掖繞露廊而轉歩傃雲阡而縱跡嘯陳客¶
於金牀命淮仙於桂席翔翠䍐於金甸迎吹簫¶
於鳳驛佇靈匹於星期眷神姿於月夕于時玉¶
繩湛色金漢餘光煙淒碧樹露濕銀塘視蓮潭¶
之變彩見松院之生涼引驚蟬於寶瑟宿蘭燕¶
於瑶筐綠臺兮千仞赬樓兮百常拂花筵而慘¶
惻披葉序而徜徉結遥情於漢陌飛永睇於霞¶
莊想佳人兮如在怨靈歡兮未揚促遥悲於四¶
運味遺歌於七襄於是虬簷晚静魚扄夜飾&KR0111;¶
<pb:KR4c0003_SBCK_001-7a>¶
帝子之光&KR0160;下君王之顏色握犀管展魚箋顧¶
執事招仲宣仲宣跪而稱曰臣聞九變無津三¶
靈有作布元氣於浩蕩運太虛於寥廓辨河鼓¶
於西堧降天孫於東堮循五緯而淸黃道正三¶
衡而澄紫落海人支石之機江女穿針之閣鄙¶
塵情於春念擬仙契於秋諾河光淸地紀山氣¶
歛天標霜凝碧宙水&KR0631;丹霄耀麟軒於霧術褰¶
羽斾於星橋徴赤螭而架渚漾靑翰而乗潮停¶
翠梭兮巻霜縠引鴛杼兮割氷綃舉黃花而乗¶
<pb:KR4c0003_SBCK_001-7b>¶
月駕籠黛葉而卷雲翹撫今情而恨促指來渚¶
而傷遥旣而丹軒黃(萬/一作)拱紫房朱(千/一作)籥仙¶
御逶遲靈徒擾弱風驚雨驟煙廻電爍媧皇召¶
巨野之龍莊&KR0369;命雕陵之鵲駐麟駕披鸞幕奏¶
雲和汎霞酌碧虬玉室之𩜹白兎銀臺之藥荷¶
葉頳鮫芙蓉靑雀上元錦書傳寶字王母瓊箱¶
薦金約綵襻魚頭比目縫香緘燕尾同心縛羅¶
帳五花懸珉砌百枝然下芸幬而暱枕弛蘭服¶
而交筵託新歡而密勿懷往眷而潺湲於是羈¶
<pb:KR4c0003_SBCK_001-8a>¶
鸞切鏡旅鶴驚絃悲侵玉&KR0130;念起金鈿儼歸裝¶
而容曵整還葢而遷延洞庭波兮秋水急關山¶
晦兮夕露連謂河漢之無浪似參商之永年君¶
王乃背彤砌陟𤣥室沖想自閒神情如逸痛靈¶
妃之稀偶嘉沉思之可畢荆𧰟齊升燕佳竝出¶
金聲玉韻蕙心蘭質珠櫳綺檻北風臺繡户雕¶
牕&KR0047;向開響曵紅雲歌面近香隨白雪舞腰來¶
掩淸琴而獨進淩絳樹而輕廻盧女黄金之椀¶
張家碧玉之杯奉君王於終夕夫何怨於良媒¶
<pb:KR4c0003_SBCK_001-8b>¶
¶
俄而月還西漢霞臨東沼鳬氏鳴秋雞人唱曉¶
玉關控鶴瓊林飛鳥君王乃馭風殿而長懷俯¶
雲臺而自矯矜雅範而霜髙穆沖衿而霞眇迎¶
十客召三英香涵蔗酎吹肅蘭旌娃館疎兮綠¶
草積歡房寂兮紫苔生聳詞源於月徑披翰藪¶
於雲扄方絶元凱而髙視豈與梁楚而駢聲¶
<pb:KR4c0003_SBCK_001-9a>¶
　　九成宮東臺山池賦(并序)¶
九成宮東臺地接閑曠面山臨水爾其松峰桂¶
壑紅泉碧磴金石千聲雲霞萬色侍郎張公雅¶
思沉鬱永懷梓匠式侔仙造聿構靈&KR1185;纎波成¶
止水之源拳石儼干霄之狀雖流波覆簣俯籍¶
人機而布葉攅花渺同天㑹僕因暇日濫奉淸¶
埃敢抽&KR0047;畒之才&KR0643;敘東山之事云爾¶
若夫金臺妙境玉署仙居酌丹池(墀/一作)之曉暇¶
候靑禁之宵餘驟沖情於月道飛峻賞於煙墟¶
<pb:KR4c0003_SBCK_001-9b>¶
指山楹而思逸懷水鏡而神虛旣而仰瞻赬嶠¶
𠊓窺黛壑複嶂煙廻攅溪霧錯偉沉用之兼濟¶
想神功之可作規疊巘于盤龍憲飛泉于挂鶴¶
覆簣而縈巖磴浮芥而環川堮採拳石於瑶濵¶
搴纎珠於綺薄萍徙楚江之蔕花轉崑墟之蕚¶
岫藴玉而虹驚浦涵珠而星落美仁智之同歸¶
信髙㴱之縱託爾其危岑漏景曲渚畱寒髙松¶
偃鶴淸篠鳴鸞被蘭丘而結珮照蓮服而披冠¶
激㘭堂於别漵引膚寸於危巒若乃嶺横雞秀¶
<pb:KR4c0003_SBCK_001-10a>¶
波連鳳液花鳥縈紅蘋魚漾碧綠衣𤣥袵赬鱗¶
翠額在林藪而同歡望江湖而齊適及夫景沉¶
西崿月下東濱峰㴱夜乆潭靜秋新荷抽水葢¶
薜引山茵雪芝獻液露菊傾津嗣&KR0047;商之逸興¶
有東海之遐賓保林泉而肆賞混簮紱而同塵¶
何濯纓之有地如攀桂之無因¶
<pb:KR4c0003_SBCK_001-10b>¶
<pb:KR4c0003_SBCK_001-10b>¶
　　遊廟山賦(并序)¶
𤣥武山西有廟山東有道君廟葢幽人之别府¶
也長蘿巨樹梢翳雲日王子馭風而遊泠然而¶
喜盖懷霄漢之舉而&KR0111;城闕之戀矣因欲攀&KR0477;¶
崕於煙道邀羨門於天路仙師不存壯志徒爾¶
俄而泉石移景秋陰方積松柏羣吟悲聲四起¶
背鄉關者無復向時之榮焉嗚呼有其志無其¶
時則知林泉有窮路之哭(嗟/一作)煙霞多後時之¶
歎不其悲乎遂作賦曰¶
<pb:KR4c0003_SBCK_001-11a>¶
陟彼山阿積石峩峩亭臯千里傷如之何啟松¶
崖之密蔭攀桂岊之崇柯隔浮埃於地絡披顥¶
氣於天羅爾其綠巖分徑蒼岑&KR0863;室菌軒丹絢¶
芝塲翠密俯泉石之淸泠臨風飇之瑟䫻仰紺¶
臺而𢹂手望𤣥都而容膝於是躡霞岡於玉砌¶
歩雲岊於金壇懷妙童與眞女想靑螭及碧鸞¶
情恍恍而將逸心迥迥而未安見丹房之晩晦¶
知紫洞之宵寒旣而露昏千嶂煙浮四野恨流¶
俗以情多痛飛仙之術寡驅逸思於方外局髙¶
<pb:KR4c0003_SBCK_001-11b>¶
情於天下使蓬瀛可得而宅焉何必懷於此都¶
也亂曰巳矣哉吾誰欺林壑逢地煙霞失時託¶
宇宙兮無日俟鸞虬兮未期他鄉山谷祗令人¶
悲¶
<pb:KR4c0003_SBCK_001-12a>¶
<pb:KR4c0003_SBCK_001-13a>¶
　　寒梧棲鳳賦¶
鳳兮鳳兮來何所圖出應明主言棲髙梧梧則¶
嶧陽之珍木鳳則丹穴之靈雛理符有契誰言¶
則孤遊必有方駭(哂/一作)&KR0047;飛之驚鵲音能中吕¶
嗟入夜之啼烏况其靈光蕭散節物淒淸疎葉¶
半殞髙歌和鳴鳥也將託其宿止人也焉知乎¶
此情月照孤影風傳暮聲將振耀其五色俟蕭¶
韶之九成九成則那率舞而下懐彼衆㑹罔知¶
淳化雖璧沼可飲更能適於醴泉雖瓊林可棲¶
<pb:KR4c0003_SBCK_001-13b>¶
復想巡於竹榭念是欲往敢&KR0111;晝夜苟安安而¶
能遷則思思其不暇故當披拂寒梧翻然一𤼵¶
自此西序言投北闕若用之銜詔冀宣命於軒¶
堦若使之遊池庶承恩於嵗月可謂擇木而俟¶
處卜居而後歇豈徒比跡於四靈常栖栖而没¶
没¶
<pb:KR4c0003_SBCK_001-14a>¶
　　江曲孤鳬賦(并序)¶
梓州之東&KR0047;涪江之所合有潭焉周數十歩靑¶
壁絕地綠波澄天常有孤鳬棲蕩其側飛沉翻¶
唼而天性不違嗟乎宇宙之容我多矣造化之¶
資我厚矣何必處&KR0160;池之内而求稻粱之恩哉¶
遂作賦曰¶
靈鳳翔兮千仞大鵬飛兮六月雖憑力而易舉¶
終&KR0049;時而難𤼵不如㴱潭之鳥焉順歸潮而出¶
没迹已存於江漢心非繫於城闕吮紅藻翻碧¶
<pb:KR4c0003_SBCK_001-14b>¶
蓮刷霧露棲雲煙迫之則隱馴之則前去就無¶
失沉浮自然爾乃&KR0111;機絕慮懷聲弄影乗駭浪¶
而神驚漾澄瀾而&KR0208;靜恥園雞之戀促悲塞鴻¶
之赴永知動息而多方屢㳂&KR0737;而自省故其獨¶
泛單宿全眞遠致反覆幽溪淹畱勝地傷雲鴈¶
之嬰繳懼泉魚之受餌甘辭稻粱之惠焉而全¶
飲啄之志也¶
<pb:KR4c0003_SBCK_001-15a>¶
　　馴鳶賦¶
海上兮雲中靑城兮綘宮金山之斷鶴玉塞之¶
驚鴻謂江湖之漲不足䀨謂宇宙之路不足窮¶
終銜石矢坐觸金籠聲酸夕露影怨秋風巳矣¶
哉何氣髙而望闊卒神瘁而智癢徒鶩迹於仙¶
遊竟纒機於俗網未若兹禽猶融泛想慚丹丘¶
之麗質謝靑田之逸響與道浮沉因時俯仰去¶
非内懼馴非外奬夫勁翮揮風雄姿觸霧力制¶
煙道神周天歩鬱霄漢之𢎞圖受園亭之近顧¶
<pb:KR4c0003_SBCK_001-15b>¶
質雖滯於城闕䇿巳成於雲路陳平&KR0018;郭之居¶
韓信昌平之寓似達人之用晦混塵蒙而自託¶
類君子之含道處蓬蒿而不怍悲授餌之徒懸¶
痛開&KR0076;之自落故爾放懷於誕暢此寄心於寥¶
廓¶
