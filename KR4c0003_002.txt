# -*- mode: mandoku-view; -*-
#+TITLE: 王子安集
#+DATE: 2015-09-11 07:44:30.056157
#+PROPERTY: ID KR4c0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0428-002王子安集-卷第二.
<pb:KR4c0003_SBCK_002-1a>¶
王子安集卷之二¶
　　　　　　　唐龍門王　勃子安著¶
　　　　　　　明閩漳張　爕紹和纂¶
　賦¶
　　採蓮賦(并序)¶
昔之賦芙蓉者多矣雖復曹王潘陸之逸曲孫¶
鮑江蕭之妙韻莫不權陳麗美粗舉採掇豈所¶
謂究厥麗態窮其風謡哉頃乗暇景歷覩衆製¶
伏翫累日有不滿焉遂作賦曰¶
<pb:KR4c0003_SBCK_002-1b>¶
非登高可以賦者唯採蓮而已矣况洞庭兮紫¶
波復瀟湘兮綠水或暑雨兮朝霽乍涼風兮暮¶
起黛質靑跗煙周五湖紅葩綘蘤電鑠千里尤¶
見重於幽客信作謡於君子爾其珍族廣茂淑¶
類傳鮮藻河渭之空曲被沮漳之淪連燭澄灣¶
而爛爛亘修漲之田田豈直水區澤國江漘海¶
堧是以呉娃越𧰟鄭婉秦妍感靈翹於上節悅¶
瑞色於中年錦帆映浦羅衣塞川飛木蘭之畵¶
檝駕芙蓉之綺船問子何去幽潭採蓮已矣哉¶
<pb:KR4c0003_SBCK_002-2a>¶
誠不知其所以然賞繇物召興以情遷故其遊¶
泳一致悲欣萬緒至若金室麗妃璇宮佚女傷¶
鳳臺之寂寞厭鸞扃之閒處侍飲&KR0047;津陪歡北¶
渚見磯㟁之紆直覿旌旄之低舉上苑神池芳¶
林御陂樓陰架沚殿綵乗漪張拜洛之容衞備¶
橫汾之羽儀簫鼓𤼵兮龍文動鱗羽喧兮鷁首¶
移咸靚粧而麗服各分騖而竝馳蘋縈槳礙荇¶
觸船危視雲霞之沃蕩望林泉之蔽虧川泱泱¶
兮菡萏積水湛湛兮芙蕖披惜嵗時兮易暮傷¶
<pb:KR4c0003_SBCK_002-2b>¶
君王兮未知折紺房與緗菂&KR0259;紅葩及碧枝廽¶
綃裙兮竊獨歡歩羅韈兮私自竒莫不驚香悼¶
色畏别傷離復有渚宮年少期門公子翠髪蛾¶
睂赬脣皓齒傅粉蘭臺之上偷香椒房之裏亦¶
復銜恩激誓佩寵緘愁承好賜之珍席奉嬉宴¶
之彩斿繡棟曛兮翠羽帳瑶塘曙兮靑翰舟攀¶
條拾蘂沒波泝流池心寛而藻薄浦口窄而萍¶
稠和橈姬之衞吹接㮄女之齊謳去復去兮水¶
色夕採復採兮荷&KR0160;秋願承歡而卒嵗長接席¶
<pb:KR4c0003_SBCK_002-3a>¶
而寡仇于時薊北無事關西始樂霧靜江垠氛¶
恬海漠寢怪氣於沅湘照榮光於河洛殊方異¶
類舞詠相錯王公卿士歌吹竝作則有侯家瑣¶
第戚里芳園穿池灞㟁之曲蓄水河陽之源隄¶
防谷口島㠘轘轅嘉木畢植靈草具繁沉桂北¶
之丹藕擢荆南之紫根鬰萋萋而霧合粲曄曄¶
而霞翻洎乎氣徹都鄙景萃川陸麥雨㣲涼梅¶
颷淺燠命妖侶於石城嘯娱朋於金谷乃使綠¶
珠捧棹靑琹理舳樽芳醪藉珍餗汎玉潭之瀰¶
<pb:KR4c0003_SBCK_002-3b>¶
漫遶金渠之隈隩石近水而苔濃岸連山而樹¶
複排芰末而爭遠託蘆問而競逐赴汩凌波飛¶
袿振羅風低綠幹水濺黃螺上客喧兮樂未已¶
美人醉兮顔將酡畏蓮色之如臉願衣香而勝¶
荷徘徊郢調悽愴燕歌念窮歡於水涘誓畢賞¶
於川阿結漢女邀湘娥北溪蘂尚宻&KR0047;汀花更¶
多恨光景兮不住諧芳馨兮謂何若乃&KR0047;鄢義¶
妻東呉信婦結縭整佩承筐奉箒忽君子兮有¶
行復良人兮遠征&KR0047;討九眞百越北戍雞田鴈¶
<pb:KR4c0003_SBCK_002-4a>¶
城念去魂駭相視骨驚臨春渚兮一送見秋潭¶
之四平與子之别煙波望絕念子之寒江山路¶
難水淡淡兮蓮葉紫風䬃䬃兮荷花丹剪瑤帶¶
而猶恨折瓊英而不歡旣而緣隈逗浦返栧歸¶
櫓睠芳草兮巳殘憶離居兮方苦延素頸於極¶
漲攘皓腕於神滸惜佳期兮末繇徒増思兮何¶
補又若倡姬蕩媵命侶招羣淇上洛表湘臯汝¶
墳望洲草兮翡翠色動浦水兮驪龍文願解佩¶
以邀子思褰裳而從君悲時暮愁日曛鳴環釧¶
<pb:KR4c0003_SBCK_002-4b>¶
兮響&KR0444;窕𧰟珠翠兮光繽紛憐曙野之綘氣愛¶
晴天之碧雲棹巡汀而桺拂船向渚而菱分掇¶
翠莖以翳景籠朱蕚以爲裙挺楫淩亂雲流雨¶
散鳴榔絡繹霧罷煙釋狀飛虬之蜿蜿若驚鴻¶
之奕奕艇怯奔潮篙憎淺石&KR0093;着手而偏繞刺¶
牽衣而屢襞乃有貴子王孫乗閒縱觀何平叔¶
之符彩潘安仁之藻翰税龍馬於金堤命梟舟¶
於石㟁錦䌫翻灑銀檣照爛日側光沉風驚浪¶
㴱盻北渚之新贈恣東溪之密尋鴛鴦繡彩之¶
<pb:KR4c0003_SBCK_002-5a>¶
文&KR0130;玳瑁瓊&KR0160;之寶琴扣舷擊㮄呉歈越吟溱¶
與洧兮葉覆水淮與濟兮花冒潯値明月之夕¶
出逢丹霞之夜臨茱茰歌兮軫妾思芍藥曲兮¶
傷人心伊採蓮之賤事信&KR0111;情之葢寡雖兆迹¶
於水鄉遂風行於天下感極哀樂聲參鄭雅是¶
以緬察谷底窮覽地維北盡豐鎬澇潏&KR0047;究江¶
沱越沂莫不俟期應節㳂濤汎&KR0928;薄言採之興¶
言服之𤼵文扃之嚴什動幽幌之情詩使人結¶
眷令人想思宜其色震百草香奪九芝棲碧羽¶
<pb:KR4c0003_SBCK_002-5b>¶
之神雀&KR0018;靑　之寶龜紫秩流記丹經秘詞豈¶
徒加繡柱之光彩曄文井之&KR0160;滋已哉向使時¶
無其族代乏厥類獨秀上淸之境不生中國之¶
地學鸞鳳而時來與鶼鶼而間至必能使衆瑞¶
彩沒羣貺色沮湯武齋戒伊臯延佇豈俾夫秦¶
童趙僕倡姬豔女狎而翫之擷而採之乎時有¶
東鄙幽人西園舊客常陪帝子之輿經在天人¶
之籍詠綠竹於風曉賦朱&KR0160;於月夕暑往寒來¶
忽矣悠哉蓬飄梗逝天涯海際似還卭之寥廓¶
<pb:KR4c0003_SBCK_002-6a>¶
同適越之淫滯蕭索窮途飄颻一隅昔聞七澤¶
今遇五湖聽菱歌兮㡬曲視蓮房兮幾株非鄴¶
地之宴語異雎苑之歡娛况復殊方别域重瀛¶
複嶂虞翻則故鄉寥落許靖則生涯惆悵感芳¶
草之及時懼修名之或䘮誓將剗跡潁上棲影¶
渭陽枕箕岫之孤石汎磻溪之小塘餐素實兮¶
吸綘芳荷爲衣兮芰爲裳永潔已於丘壑長寄¶
心於君王且爲歌曰榮&KR0160;息功名惻竒秀兮異¶
植紅光兮碧色禀天地之淑麗承雨露之霑飾¶
<pb:KR4c0003_SBCK_002-6b>¶
蓮有藕兮藕有枝才有用兮用有時何當婀娜¶
花實移爲君含香藻鳳池¶
<pb:KR4c0003_SBCK_002-7a>¶
　　澗底寒松賦(并序)¶
嵗八月壬子旅遊於蜀尋茅溪之澗㴱蹊絕磴¶
人跡罕到爰有松焉冒霜停雪蒼然百丈雖髙¶
柯峻頴不能踰其岸嗚呼斯松託非其所出群¶
之噐何以别乎葢物有殊類而合情士有因感¶
而成興遂作賦曰¶
惟松之植于澗之幽盤柯跨嶮㳫柢憑流寓天¶
地兮何日凌霜露兮幾秋見時&KR0160;之屢變知俗¶
態之多浮故其磊落殊狀森梢峻節紫葉吟風¶
<pb:KR4c0003_SBCK_002-7b>¶
蒼條振雪嗟英鑒之稀遇保眞容之未缺攀翠¶
崿而形疲指丹霄而望絕已矣哉葢用輕則資¶
衆器宏則施寡信棟梁之已成非榱桷之相假¶
徒志遠而心屈遂才髙而位下斯在物而有焉¶
余何爲而悲者¶
<pb:KR4c0003_SBCK_002-8a>¶
　　慈竹賦(并序)¶
廣漢山谷有竹名慈生必向内示不離本修莖¶
巨葉攅根㳫柢叢之大者或至百千株焉而縈¶
結踰乎咫尺好事君子徙爲堦庭之翫焉吁嗟¶
非此土所有乃有厭流俗之譏動鄉關之思者¶
葢撫髙節而興歎覽嘉名而思歸遂爲賦曰¶
有竹猗猗生于髙陂左連瑤帶右雜瓊枝恨幽¶
客之方賞嗟君矦之不知徙蔚丹谷遷榮綠池¶
氣凛凛而猶在色蒼蒼而未離屈巖壑之容貌¶
<pb:KR4c0003_SBCK_002-8b>¶
𠑽堦庭之羽儀爾其劃疆分域駢陰抗趾疊幹¶
龍𢌞攅根鳳峙防碧露於霄末翳紅光於暈始¶
崇柯振而雲靄生繁葉動而風颷起擁涼砌之¶
晨肅屏炎扃之晝滓至若白藏載謝𤣥英肇切¶
塞北河堅關&KR0047;地裂觀衆茂之咸悴驗貞輝之¶
獨㓗抽勁綠以垂霜總嚴靑而負雪葢同類之¶
常禀非殊方之異節若乃宗生族茂天長地乆¶
萬柢爭盤千株競糾如母子之鈎帶似閨門之¶
悌友恐孤秀而成危毎羣居而自守付美名之¶
<pb:KR4c0003_SBCK_002-9a>¶
天屬而和氣之冥受嗟乎道之存矣物亦自有¶
(有之/一作)不背仁而貪地不藏節以遯時故其貞不¶
自眩用不見疑保夷險之無易哂榮枯之有期¶
俄蓬轉於岷徼遂萍流於江汜分兄弟於兩鄉¶
隔晨昏於萬里撫貞容而骨愧伏嘉號而心𣦸¶
庶因感而長懷將䇿情而勵巳¶
<pb:KR4c0003_SBCK_002-9b>¶
<pb:KR4c0003_SBCK_002-9b>¶
　　靑苔賦(并序)¶
吾之旅遊數月矣憇乎&KR0189;澗覩靑苔焉緣崖而¶
上乃喟然歎曰嗟乎苔之生於林塘也爲幽客¶
之賞苔之生於軒庭也爲居人之怨斯擇地而¶
處無累於物也愛憎從而生遂作賦曰¶
若夫桂洲蒼澗松崖祕液繞江曲之寒沙抱叢¶
幽之古石汎𢌞塘而積翠縈修樹而凝碧契山¶
客之竒情諧野人之妙適及其瑶房有寂瓊室¶
無光霏微君子之砌蔓延君矦之堂引浮靑而¶
<pb:KR4c0003_SBCK_002-10a>¶
泛露散輕綠而承霜起金鈿之舊感驚玉筯之¶
新行若夫弱質綿羃纎滋布濩措形不用之境¶
託跡無人之路望夷險而齊歸在髙㴱而委遇¶
惟愛憎之未染何悲歡之詭赴宜其背陽就陰¶
違喧處靜不根不蔕無&KR0160;無影恥&KR0669;李之暫芳¶
笑蘭桂之不永故順時而不競毎乗幽而自整¶
<pb:KR4c0003_SBCK_002-10b>¶
　四言古詩¶
　　倬彼我系　勃兄勵序¶
　倬彼我系舎弟虢州叅軍勃所作也傷廹乎¶
　家貧道未成而受祿不得如古之君子四十¶
　强而仕也故本其情性原其事業因陳先人¶
　之迹以議出處致天爵之艱難也¶
倬彼我系出自有周分疆錫社派别枝流居衛¶
仕宋匡嬴相劉乃武乃文或公或矦晉曆崩坼¶
衣冠擾弊粤自太原播徂江澨禮䘮賢隱時屯¶
<pb:KR4c0003_SBCK_002-11a>¶
道閉王室如燬生人多殪伊我有器思逢其主¶
自東旋西擇木開宇田彼河曲家乎汾浦天未¶
厭亂吾將誰輔伊我祖德思濟九埏不常厥所¶
于兹五遷欲及時也夫豈願焉其位雖屈其言¶
則傳爰述帝制大蒐王道曰天曰人是祖是考¶
禮樂咸若詩書具草貽厥孫謀永爲家寶伊余¶
小子信慚明哲彼網有條彼車有轍思屏人事¶
克終前烈于嗟代網卒余來絏來絏伊何謂余¶
曰仕我瞻先達三十方起夫豈不懷高山仰止¶
<pb:KR4c0003_SBCK_002-11b>¶
願言毓德啜菽飲水有烏反哺其聲嗷嗷言念¶
舊德憂心忉忉今我不養嵗月其滔僶俛從役¶
豈敢告勞從役伊何薄求卑位告勞伊何來參¶
卿事名存實爽&KR0018;信愆義靜言遐思中心是愧¶
<pb:KR4c0003_SBCK_002-12a>¶
<pb:KR4c0003_SBCK_002-13a>¶
　五言古詩¶
　　上巳浮江宴韻得阯字¶
披觀玉京路駐賞金臺阯逸興懷九仙良辰傾¶
四美松吟白雲際桂馥淸谿裏别有江海(漢/一作)¶
心日暮情何已¶
　　春日宴樂遊園韻得接字¶
帝里寒光盡神臯春望浹梅郊落晚英桺甸驚¶
初葉流水抽奇弄崩雲灑芳牒淸尊湛不空暫¶
喜平生接¶
<pb:KR4c0003_SBCK_002-13b>¶
　　山亭夜宴¶
桂宇幽襟積松臺涼夜永森沈野逕寒肅穆巖¶
扉靜竹晦&KR0047;阿色荷翻北潭影淸興殊未闌林¶
端照初景¶
　　詠風¶
肅肅涼風(景/一作)生加我林壑淸驅煙尋磵户卷¶
霧出山楹去來固無跡動息如有情日落山水¶
靜爲君起松聲¶
　　懷仙(并序)¶
<pb:KR4c0003_SBCK_002-14a>¶
　客有自幽山來者啟予以林壑之事而煙霞¶
　在焉思解纓紱永詠山水神與道超跡爲形¶
　滯故書其事焉¶
鶴岑有竒徑麟洲富仙家紫泉漱珠液𤣥巖列¶
丹葩常希披塵網眇然登雲車鸞情極霄漢鳳¶
想疲煙霞道存蓬瀛近意惬朝市賒無爲㘴惆¶
悵虛此江上&KR0160;¶
　　忽夢遊仙¶
僕本江上客牽跡在方内寤寐霄漢間居然有¶
<pb:KR4c0003_SBCK_002-14b>¶
靈對翕爾登霞首依然躡雲背電䇿驅龍光煙¶
途儼鸞態乗月披金帔連星解瓊珮浮識俄易¶
歸眞遊邈難再寥廓沈遐想周遑奉遺誨流俗¶
非我鄉何當釋塵昧¶
<pb:KR4c0003_SBCK_002-15a>¶
　七言古詩¶
　　秋夜長¶
秋夜長殊未央月明露白澄淸光層城綺閣遥¶
相望川無梁北風受節&KR0047;鴈翔崇蘭委質時菊¶
芳鳴環曵&KR0130;出長廊爲君秋夜擣衣裳纎羅&KR0863;¶
鳳凰丹綺雙鴛鴦調砧亂杵思自傷征夫萬里¶
戍他鄉鶴關音信斷龍門道路長君在天一方¶
寒衣徒自香¶
　　採蓮曲¶
<pb:KR4c0003_SBCK_002-15b>¶
採蓮歸綠水芙蓉衣秋風起浪鳬鴈飛桂棹蘭¶
橈下長浦羅裙玉腕輕揺櫓葉嶼花潭極望平¶
江謳越吹相思苦相思苦佳期不可駐塞外征¶
夫猶未還江&KR0047;採蓮今巳暮採蓮花渠今那必¶
盡娼家官道城&KR0047;把桑葉何如江上採蓮花蓮¶
花復蓮花花葉何稠疊葉翠本羞睂花紅强如¶
頰佳人不在兹悵望别離時牽花憐共蔕折藕¶
愛連絲故情無處所新物徒&KR0160;滋不惜西津交¶
佩解還羞北海鴈書遲採蓮歌有節採蓮夜未¶
<pb:KR4c0003_SBCK_002-16a>¶
歇正逢浩蕩江上風又値徘徊江上月徘徊蓮¶
浦夜相逢呉姬越女何丰茸共問寒江千里外¶
征客關山路㡬重¶
　　臨高臺¶
臨高臺臨高臺&KR2262;遰絶浮埃瑶軒綺構何崔嵬¶
鸞歌鳳吹淸且哀俯瞰長安道萋萋御溝草斜¶
&KR0863;甘泉路蒼蒼茂陵樹高臺四望同佳氣鬱葱¶
葱紫閣丹樓紛照耀璧房錦殿相玲瓏東迷長¶
樂觀西指未央宮赤城映朝日綠樹揺春風旗¶
<pb:KR4c0003_SBCK_002-16b>¶
亭百隊開新市甲第千甍分戚里朱輪翠葢不¶
勝春疊榭層楹相&KR0863;起復有靑樓大道中繡户¶
文牕雕綺櫳錦衾晝不襞羅幃夕未空歌屏朝¶
掩翠粧鏡晚窺紅爲君安寶䯻蛾睂罷花叢塵¶
間狹路黯將暮雲開月色明如素鴛鴦池上兩¶
兩飛鳳凰樓下雙雙度物色正如此佳期那不¶
顧銀鞍繡轂盛繁&KR0160;可憐今夜宿娼家娼家少¶
婦不須顰東園&KR0669;李片時春君看舊日髙臺處¶
柏梁銅雀生黃塵¶
<pb:KR4c0003_SBCK_002-17a>¶
　　滕王閣¶
滕王高閣臨江渚珮玉鳴鸞罷歌舞畵棟朝飛¶
&KR0047;浦雲朱簾暮捲西山雨閒雲潭影日悠悠物¶
换星移度幾秋閣中帝子今何在檻外長江空¶
自流¶
　　江&KR0047;弄¶
江&KR0047;弄巫山連楚夢行雲幾相送瑤軒金谷上¶
春時玉童仙女無見期紫霧香煙眇難託淸風¶
明月遥相思遙相思草徒綠爲聽雙飛鳳凰曲¶
<pb:KR4c0003_SBCK_002-17b>¶
　　落花落¶
落花落落花紛漠漠綠葉靑跗暎丹蕚與君徘¶
徊上金閣影拂粧階玳瑁筵香飄舞館茱茰幙¶
落花飛撩亂入中帷落花春正滿春人歸不歸¶
落花度氛氲遶髙樹落花春已繁春人春不顧¶
綺閣靑臺靜且閒羅袂紅巾復往還盛年不再¶
得髙枝難重攀試復旦遊落花裏暮宿落花間¶
與君落花院臺上起雙鬟¶
　　寒夜懷友二首¶
<pb:KR4c0003_SBCK_002-18a>¶
北山煙霧始&KR0252;&KR0252;&KR0047;津霜月正蒼蒼秋㴱客思¶
紛無已復値征鴻中夜起¶
複閣重樓向浦開秋風明月度江來故人故情¶
懷故宴相望相思不相見¶
　六言古詩(附)¶
　　雜曲¶
智瓊神女來訪文君蛾睂始約羅裙初薰歌齊¶
曲韻舞亂行分若向陽臺薦枕何啻得勝朝雲¶
<pb:KR4c0003_SBCK_002-18b>¶
